9

edit. Dialogi pag. XIX sqq. Hunc librum Hersfeldensem aut ipsum aut descriptum Henoch
Asculanus anno 1451 a Nicolao V pontifice maximo, bibliothecae Vaticanae conditore, „ad
inquirendum et transscribendum libros anfiquos‘ in Galliam, Germaniam, Daniam missus*)
haud multum ante annum 1460, ut jam ante diximus, in Italiam transvexit, exscripsit Jo-
vianus Pontanus.

Quae cum ita sint, librum Herst'eldensem, quem amissum esse valde dolemus, e cod.
Corbeiensi eo tempore exscriptum esse satis probabile est, quo is praeter Annalium priorem
partem Germaniam, Agricolam, Dialogum, Suetonii libellum commemoratum habuit. Of. Urlichs
annal. philol. Eos 11, 224 sqq. Hos libros hoc loco idem exposuit partem fuisse fasciculorum XVII
priorum codicis Oorbeiensis (Medicei l), in quo quaternionum numeri XVIII usque ad XXXIV
recentiore manu inde ab undevicesimo fasciculo ita mutati sunt, q ut illis numeris notae nume·
rorum 11, 111 sqq. subscriberentur, quae quaternionum seriem cod. Med. I priore parte privati

indicarent.
Sed falsam esse illam Urlichsii opinionem ostendunt quae Henricus Keil in Plinii

epistol. editione Lips. a. 1870 praef. pag. VII exposuit.

Nam codicem Mediceum plut. XLVII 36 Plinii epistolarum novem libros usque ad
noni libri epist. 26, ξ 8 continentem ab eodem librario confectum esse, qui Annalium Taciti
libros V vel potius VI in cod. Med. plut. LXVIII 1 scripsit, et olim Angel. Mar. Bandinius,
bibliothecae Laurentianae summus praepositus, vidit **) et Henrico Keil, grammaticorum lati-
norum editori illi doctissimo, cum utrumque librum tractabat, manifesto apparuit. „Quin
etiam, inquit, uno volumine olim duos codices comprehensos vel certe uni volumini destinatos
fuisse numeri quaternionum, qui in imis marginibus ultimarum unius cujusque fasciculi pagi-
narum in utroque codice scripti sunt, indicant. Nam cum in Plinii codice continui sint
quaternionum numeri inde ab I usque ad XVII, hos in Taciti codice excipiunt numeri prorsus
eodem loco antiqua manu positi XVIII usque ad XXXIV. Itaque cum a librario, qui primum
Plinii epistolas deinde Taciti libros scripsit, continui quaternionum numeri positi essent, postea
duobus voluminibus factis in posteriore parte, quae Taciti libros continebat, numeri ita ut
dixi mutati videntur esse.“ Quare si Taciti scripta minora et Suetonii libellus, quem saepius com·
memoravimus, epistolas Plinii et Annalium priorem partem in codice Corbeiensi sequebantur,
quin codex archetypus Fuldensis ipse miscellaneus fuerit, non est cur dubitemus.

Jam vero in Plinii codice Mediceo, lacunarum notis non appositis, desunt haec: 1,
16, 1 nunc vero - 2o,7 cum ede —3 ΠΙ, 1, 11 fuit obiit ¹—- 3‚5 credere potes3 111, 8, 4
est. Vale - 9, 28 dixi diligenter. Quarum lacunarum e codice Florentino olim bibliothecae
S. Marci 284 et cod. Dresdensi (D. 166) supplendarum prima et tertia inter se nihil distant
circuitu, secunda dimidia fere pars est utriusque.

*) cf. Michaelis l. c. pag. VIII.
**) Cf. catal. cod. lat. biblioth. Mediceae Laurent. v. 11 pag. 419.

10

 

 

