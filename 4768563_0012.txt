6

philosophiae scientiam, naturae humanae cognitionem. Monente deinde Materno non solum arte
et scientia, sed facultate etiam et usu contineri eloquentiam idem Messalla in cap. 33 ad
exercitationes transit oratorum antiquorum. Apud majores dicit juvenem domestica jam
disciplina bene praeparatum ad excellentem aliquem oratorem deductum csse, cujus et con-
suetudine et doctrina artes oratori necessarias disceret et ad veram perveniret eloquentiam.
Praesenti autem tempore in scenas scholasticorum, qui rhetores vocentur, adulescentulos inscios
et educatione depravatos transire, ubi et locus ipse et condiscipuli et declamationes a veritate
abhorrentes plurimum damni ingeniis afferant. - Finis orationis a Messalla habitae in cap. 35
codicum defectu, quem ,iam initio commemoravimus, interiit. Proferuntur deinde aliae causae
eaeque a mutata rei publicae forma repetitae, quibus effectum sit, ut deterior apud Romanos
eloquentia fieret. Ac primum uberiorem dicendi materiam fuisse antiquis oratoribus exponitur
(cap. 36), deinde praemia maj0ra proposita eis fuisse (cap. 37), tum prioris temporis formam
et consuetudinem judiciorum eloquentiae favisse (cap. 39 et cap. 40 init.).

In fine denique Dialogi ea sententia aperitur imminutam eloquentiam aegre ferendam
non esse, quia multo magis optandum sit, ut sapientissimo et uno dominante otio et pace res
publica fruatur, quam ut discordiis et dissensionibus perturbata materiam oratoribus submini-
stret. — Tali modo sententiae amicorum oppositae a Materno componuntur, qui ut antiquorum
eloquentiam admiratur, ita proprias laudes praesentis aetatis vere agnoscit idemque jam bene

putatur fecisse, quod causis forensibus omissis totum animum omnemque curam in versibus
faciendis posuit.

11.
1.

Ex his quae diximus satis apparet in ea quaestione, quae maxime tractanda erat, minorem
libelli partem versari, quoniam duodecim illa capita, quibus res maxima continetur, non plus
trientem totius libri faciunt. Itaque non miror, quod ab eis qui pamm cogitabant non
integrum Dialogum esse, sed valde mutilatum — quo in numero Klossmannum ²¹¹) nomino — homo
mediocris ingenii, ne quid gravius dicam, auctor nominatur.

Nam quamquam longe profecto abest, ut priorum criticorum errorem secutus credam
perfectos et omnibus numeris absolutos esse veteres scriptores, tamen ab omni bono auctore
id jure posco, ut in eam rem quae gravissima est maximam orationis partem conferat. Quare
vituperatione sane dignus esset idem, quem ceteroquin subtilem ct ingeniosum esse conceditur,
nisi in tertia Dialogi parte complura excidisse sumeremus. Quamquam nec defuerunt nec desunt
qui libris manu scriptis fidem non habeant multum inter capp. 35 et 36 deesse testantibus,

*) Prolegg. in Dialog. de oratoribus claris Vratisl. 1819. Cf. judicia Ernestii praef. tom. 1 pag.
LXI, Gutmanui Orell. edit. a. 1830 pagg. 106 et 109. Fr. A. Wolfii Miscell. pag. 158.

 

