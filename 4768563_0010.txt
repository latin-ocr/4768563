dm-b a... -—.⁶- vr„

Ι
3
ἐ

Ι.

Quid sibi proposuerit Dialogi auctor, sive Tacitus fuit sive alius, - nam ea contro-
versia ad rem mihi tractandam minus pertinet —— plane videtur inde apparere quod initio libelli
legimus respondere scriptorem velle Justo Fabio,*) qui saepe ex se quaesiverit, cur, cum priora
saecula tot eminentium oratorum ingeniis gloriaque floruerint, ipsorum potissimum aetas deserta
et laude eloquentiae orbata vix nomen ipsum oratoris retineat. Neque vero initium solum sed
etiam alii Dialogi loci, quid mente ille agitaverit demonstrant. Ac primum quidem in cap. 15
leguntur haec: velim impetratum ab aliquo vestrum, ut causas hujus infinitae differentiae scrutetur
ac reddat3 deinde in cap. 24: exprome nobis non laudationem antiquorum, sed causas, cur tantum
ab eloquentia eorum recesserimus; tum in cap. 27: neque enim hoc colligi desideramus diserti-
ores esse antiquos, — — — sed causas exquirimus; tum in cap. 32: ego hanc primam et praeci-
puam causam arbitror, cur in tantum ab eloquentia antiquorum oratorum recesserimus. — —- —
Sunt aliae causae, magnae et graveS, quas a vobis aperiri aequum est; denique in cap. 33:
quibus artibus instrui veteres oratores soliti sint dixisti differentiamque nostrae desidiae et
inscientiae adversus acerrima et fecundissima eorum studia demonstrasti, cetera exspecto
et quae sunt reliqua.

. Hos locos jam a Steinero in progr. Crucenac. a. 1863 pagg. 2⁷ et 28**) collectos si
Gilbertus -· ut aliorum perversas sententias omittam — diligenter consideravisset, haud scio
an non in eam cogitationem incidisset propositum fuisse scriptori, ut quaestionem prima Dialogi
parte — de qua mox videbimus - tractatam, utrum eloquentiae an poesis studium pluris aestiman-
dum esset, ad exitum adduceret.

Quod si ito. esset, et in probandi ratione eligenda auctor Dialogi valde erravisset et
a proposito tam longe declinavisset, ut vix reverteretur et omnibus locis modo allatis in tantum
errorem legentium mentes induxisset, ut ante Gilbertum nemo doctus aenigma propositum
solverit. Recte igitur id tantum videtur vidisse rem illam initio Dialogi in quaestionem
vomam in fine ad exitum adduci, eodem tempore optime expediri rem maximam non vidit.
Nos autem locis Dialogi commemoratis nixi non dubitamus, quin revera causas auctor expli-
care voluerit, quibus factum esset, ut quae olim — i. e. libera re publica - fuit eloquentia
sua aetate imminueretur et paene evanesceret.***)

Gravem eam esse scribendi materiam et cognitione dignam ne Gilbertum quidem
negare posse arbitror. Videamus nunc, quid ad effingean eam scriptor tribuerit, ut facilius
partem operis amissam esse perspiciamus.

Atque ita rem instituit, ut legentes quasi interessent sermoni ab hominibus cum

*) Cf. Plin. epp. 1 5, 1 11, vn 2.
**) ef. Tac. op. ed. Ruperti 1 pag. LXXXIII.
1“’·“) Cf. Aug. Reuterz De Quintiliani libro, qui fuit de causis corruptae eloquentiae. Vratislaviae

a. 1887, pag. 67.

 

