12

Messallae mandatum esse satis habet3 neque enim¹ fieri potest, ut ex errore gravissimo vera
cognitio nascatur.

Quid vero? e fine Dialogi, ubi Secundi mentio fit nulla, nonne satis apparet verba
eum nou fecisse? Immo si non fecisset, in eadem sum sententia cum Steinero ¹⁸) futurum
fuisse, ut inter homines perpolitos id commemoraretur, verbis additis alio tempore aliquid ad rem
propositam explicandam Secundum collaturum esse3 sin autem locutus erat, neque necessaria fuit
hujus rei mentio neque commode fieri potuit. Nam Maternus Aprum complexus neque dixit
,Ego te et Secundus poetis criminabimur“, quia in ipso solo poetae iujurias acceperant nequ‘e
„Messalla et Secundus antiquariis te criminabuntur“, propterea quod hic, nisi duplicem perso·
nam putatur tulisse, minus acerbe et graviter quam ille Apro antiquorum eloquentiam vexanti
rostitit.*·)

Jam memoria repetamus Secundum in cap. 2 inter celeberrima fori ingenia numerari,
quem auctor Dialogi non modo in judiciis studiose audiverit, sed domi etiam et in publico
sit adsectatus, eundem in cap. 14 laudari a Messalla, quod Julii Africani*¹⁸*) oratoris vitam
bene composuerit, ab Apro in cap. 23 una cum Materno summis laudibus' efferri, quod gravitati
sensuum nitorem et cultum verborum misceant, sic exprimant affectus, ut, etiamsi aequalium
judicia malignitas tardaverit, verum de illis dicturi sint posteri. Accedit quod in cap. 16
Maternus et se et Secundum eas disputationis partes promisit exsecuturos, quas Messallam
reliquisse intellexerint. Francisco Ritter †) etsi concedo „honorificam amici commemorationem“
eam esse posse, ,nihil amplius‘, tamen animum inducere nequeo ut putem Maternum, hominem
urbanitatis plenum, a Secundo solo, „celeberrimo tum foriingenio‘, non petivisse, ut ad propo-
situm melius expediendum aliquid conferret, atque Dialogi auctorem ceteroquin Ciceronis de Oratore
libros imitantem duas tantum personas, quae de causis fractae eloquentiae disputarent, induxisse,
cum facillime et optime, si Secundum quoque participem disputationis faceret, variare orationem
et distinguere posset idemque sententiam eorum refutare, qui purum et pressum sermonem
Secundo defuisse opinabantur. (cf. cap. 2.)

Haec quoniam statuimus, videndum est, accommodatane sint et rationi Dialogi et
Secundi personae quae Broterius eum facit disputantem.

'Atque cum non solum a scriptore, sed etiam ab eis, quos disputantes induxit, Apro
excepto ciceronianum dicendi genus optimum haberi videamus, non gravate adducor ut existimem
vituperatum esse aliquo loco eum, qui de industria a Cicerone maxime deflectens eloquentiae
plurimum damni intulisse visus est, dico L. Annaeum Senecam. Quod si probabile est, neque
melior locus reperietur ad damnum illud explicandum neque persona magis idonea quam Julii
Secundi in gradibus et aetatibus eloquentiae ut vidimus bene versati.

‘¹ L. c. . 35.

”3 Cf. Stgiziger 1. c. pgg. 35 et 36, Peteri edit. Dial. pgg. 142 et 143.
***) vid. Nipperdeii opusc. Berolini a. 1877 pag. 285.

†) Vide annotat. ad Dial. cap. 35 in edit. Cantabrig. n. 1848.

