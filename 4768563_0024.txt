18

videor a cap. 36 usque ad cap. 40 init. non Maternum, sed Secundum verba facere atque
nonnullos eorum, qui alteram illam lacunam exstare adhuc negant, ad contrariam senten-
tiam perducturum me esse spero et confido.

Proximum est ut alterius quoque lacunae mensuram ineam, quod neque Heumannus
neque Beckerus neque Andresenus neque alius quisquam fecit. ¹

Quam rem iterum ac saepius deliberanti mihi et quae Massmannus l. c. pgg. 188 et

192 conjecit legenti — quamquam is in Dialogi cap. 40 lacunam exstare negat - in opini-

onem venit aversa folia sex illarum pagellarum, quae inter capp. 35 et 36 exciderunt, una “

amissa libelli partem quam desideramus continuisse, quemadmodum in codicis Med. plut.
LXVIII 2 fasciculo octavo cum tertio folio, quod Taciti Histor. Ι 69—75 habebat, etiam sextum
Histor. I 86 usque ad 11 2 continens interiit. Quod si sumimus septimam Dialogi partem bis
excidisse, tertia particula, quam a cap. 28 incipere vidimus, perorationis parte quae superest
deducta dimidium totius libelli efficit atque cum secunda, qua vere deminutam esse eloquentiam
Apro repugnante contenditur, talem rationem ad primam particulam habet, qualem 3 ad 1,
quae demum argumenti ratio apta videtur esse.

Forsitan quispiam dixerit exemplum, quod e Taciti Historiis repetivimus, non omni ex
parte quadrare, quod illo loco interrumpi verba manifestum sit, in Dialogi cap. 40 continens
et perpetua oratio esse videatur.

Verum apud scriptores antiquos et Graecos et Romanos haud paucos locos exstare
notum est, ubi casu accidit, ut verba ante lacunam non primo aspectu perspicuam et post eam
satis cohaerere inter sese viderentur. In Plinii cod. Med. plut. XLVII 36, ut propinquo exemplo
utamur, si verba libri ΠΙ epistolae nonae praescripta: „C. Plinius Cornelio Miniciano suo s.“ ante
lacunam servata essent, num cuiquam auxilio cod. Florentini vel cod. Dresdensis carenti in mentem
veniret duas chartas deesse? Aliis locis lacunosis „librarii primum relinquebant aliquid spatii, si
forte alicunde suppleri possent quae exciderant3 tandem alii hac spe abjecta quae supererant eodem
tenore, quasi nihil deesset, perscribebant. Audi veterem librarium haec candide confitentem in
Plutarchi codice Regio Paris. 1671 saeculi XIII, cujus verba attulit Duebnerus in praefatione ad
Plutarchi Moralia: τὸ χωρίον τοῦτο ἀσαφέστατόν ἐστι διὰ τὸ πολλαχοῦ διαφθαρέντα τὰ τῶν
παλαιῶν ἀντιγράφων μὴ δύνασθαι σώζειν τὴν συνέχειαν τοῦ λόγου. καὶ εἶδον ἐγὼ παλαιὰν
βίβλον, ἐν ᾗ πολλαχοῦ διαλείμματα ἦν ὡς μὴ δυνηθέντος τοῦ γράφοντος εὑρεῖν τὰ
λείποντα, ἐλπίσαντος δ’ἴσως εὑρήσειν ἀλλαχοῦ. ἐνταῦθα μέντοι κατὰ συνέχειαν ἐγράφη
τὰ διαλείποντα τῷ· μηκέτι ἐλπίδας εἶναι τὰ λείποντα εὑρεθήσεσθαι. - — Habemus igitur confi-
tentem se quae in antiquo codice viderat lacunis hiantia continuata oratione perscripsisse, quia
nulla spes supererat fore ut aliunde supplerentur“. vid. Car. Gabr. Oobeti orat. de arte inter-
pretandi, quam habuit a. 1846 in academia Lugduno-Batava, pag. 66 sqq.*)

*) Cf. exemplum e Xenoph. Hellen. 111 2 27 ed. Dindorf., quod Cobetus l. c. pag. 68 attulit.

