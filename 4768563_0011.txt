5

omnium literarum tum eloquentiae peritissimis habito, quos illam quaestionem pertractantes
audivisse se auctor dicit. Nomina eorum sunt: Curiatius Maternus, Marcus Aper, Julius
Secundus, Vipstanus Messalla. Qui cum ingeniis, cogitationibus, judiciis dissimiles siat, mira
quaedam varietas orationis atque veritas existunt.

Ac primum quidem Maternus, cujus in domum ceteri conveniunt, causis forensibus omissis
in poesin omne tempus narratur contulisse. Quem cum Aper ad fori negotia revocare studet,
prima Dialogi parte, quae usque ad cap. 13 pertinet, disceptatio oritur, utrum eloquentiae an
poesis studium pluris aestimandum sit. Verum ille cum artis dicendi utilitatem (cap. 5), volup-
tatem (cap. 6), dignitatem (cap. 7), laudibus effert, non universam eloquentiam laudat, sed em
tantummodo, qui illis temporibus viguit, usum forensem. Atque Eprii Marcelli et Vibii Crispi
exemplis, quorum neuter probitate excellebat, sententiam suam confirmans aperte demonstrat
illius temporis eloquentiam pristinam dignitatem amisissse. Hanc igitur eloquentiam malis
moribus natam Maternus deserens ad liberam animi oblectationem poesin amplexus est, ut
tragoediis faciendis gloriam compararet, qua temporis illius eloquentia destituta videbatur.

Deinde Messalla sermoni interveniens amicos adhortatur, ut causas imminutae eloquentiae
explicarent. 'Sed' quia descivisse eam a vetere gloria Aper omnino negat, altera Dialogi parte
inde a cap. 16 usque ad cap. 27 de ea quaestione disputatur, utrum antiqui oratores prae·
stantiores sint an recentiores. Aper non deterius statim esse quod diversum sit existimat
neque recentioris temporis genus dicendi, quia ab antiquitate distet, contemnendum esse et
damnandum. Variam esse eloquentiam dicit, voluntatibus eorum qui audiant accommodandam,
quare voluntate et judicio ab antiquis recessisse eam putat. Quae argumenta ad laudes posterioris
aetatis efficiendas non plus valere facile intelligitur quam quod initio disputationis Aper
attulit, ubi artificiosa annorum computatione antiquitatis terminos usque ad sua tempora studuit
protrahere, quasi mutato nomine propriae antiquorum virtutes in praesentem quoque aetatem
transferri possent. Hae argumentorum fallaciae breviter in cap. 25 a Messalla refutantur
reliquis Apri argumentis silentio praetermissis, quasi more philosophorum ille contradicendi
partes sibi sumens antiquos per speciem vexaverit. Itaque quoniam antiquitatis defensio
ceteris supervacanea videtur, quaestio illa de causis imminutae et fractae eloquentiae jam
antea mota denuo proponitur.

De hac igitur quaestione tertia denique libelli parte agitur inde a cap. 28 usque ad
cap. 40 init. Ac primum quidem causae internae — ut ita dicam - illius differentiae, quae
inter antiquorum et recentiorum eloquentiam intercedat, exponuntur, quas Messalla horum in
desidia et inscientia esse positas ostendit. Hujus vero desidiae causas affert duas: et pravam
educationis domesticae rationem et institutionem oratoriam rhetorum scholis demandatam, cui
oratorum veterum studia acerrima et quae nullo labore defatigata sint-opponit. Nam cum eum
solum oratorem esse Judicet, qui de qualibet quaestione et pulchre et ornate et ad persuaden-
dum apte dicere possit, amplissimam eruditionem postulat, historiae notitiam, juris atque

 

 

