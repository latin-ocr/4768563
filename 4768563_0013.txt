7

nimirum quod omnes admodum recentes sunt. Eidem homines docti quo modo praestantiam
Dialogi miris laudibus praedicare et quasi in astra tollere possint, mihi obscurum est. Nam
profecto ita res' se habet: aut non satis versatus in scribendo fuit qui Dialogum composuit,
si revera eam quaestionem, utrum praestantiores essent antiqui oratores an recentiores, totidem
fere verbis altera parte tractavit quot rem, quam maximam esse vidimus, aut tertia libelli
pars detruncata ad nos persenit.

Possum hoc loco commemorare Schurzfleischium*), Woltmannum **), Ecksteiniumm),
alios prioris temporis interpretes et editores, qui aut nihil aut perpauca verba putaverunt
excidisse iidemque opus praecipuae artis Dialogum interpretati sunt, sed Georgium Andresen
tantum nomino, hominem doctum atque de Dialogo et emendando et interpretando bene meritum.
Oui ut Act. diurn. gymn. Berolin. a. 1871 pag. 327, ita in editione altera operum Taciti
Orelliana, quae a. 1877 Berolini prelum reliquit, et in editione sua Dialogi Lipsiensi a. 1879
persuasum est connexum sententiarum lacuna illa in cap. 35 non plane tolli. Quidss? dissidere
inter se partes Dialogi num vidit? Immo aperte agnovit et alterum locum supra commemo-
ratum, de quo postea videbimus, supplendum esse censet, sed aliter de hac re judicat: non
solum ad causas deminutae eloquentiae explicandas litteris Dialogum mandatum esse putat,
sed id etiam scriptori propositum fuisse, ut Maternum amicum falsis criminationibus purgaret.
Illum enim, qui primas partes in Dialogo agit, eundem esse vult atque eum, quem in Cassii
Dionis reliquiarum lib. LXVII cap. 12 ὅτι - verbis ejus utor — κατὰ τυράννων εἶπέ τι
ἀσκῶν a Domitiano imperatore interfectum esse legimus. At enim Franciscus Weinkauff‘l’)
bene docuit cognomen Materni non tam rarum fuisse quam Peterus ††), Andresenus, alii opi·
nentur, sed omni tempore apud Romanos usitatissimum, idemque putat σοφιστήν, i. e. rhe-
torem mercede docentem, apte Maternum, ut qui orator et poeta esset, vocari non potuisse3 cujus
si Dio mentionem facere voluisset, in cap. 13 inter philosophos aut morte aut exsilio a Do-
mitiano multatos locus fuisset.

Utcunque res se habet, illud tenendum esse puto Dialogi auctorem, sive Tacitus fuit
sive alius, sine dubio ejus quaestionis semper memorem fuisse, ad quam responsurum se
esse in cap. 1 promisit, atque tum demum quin bene rem gesserit dubitari non posse, cum in
tertia libelli parte sumamus haud pauca interiisse.

2.

Atque lacuna, quae est inter capp. 35 et 36, quanta fuerit facile videtur ad effi-
ciendum, quia libri manu scripti non modo multum illo loco deesse testes sunt, sed duo iique

*) Animadv. crit. in Dialogum de orat. in Actis liter. Vitemb. a. 1714 pag. 184.

**) Transl. german. omnium Taciti librorum cum commentatt. et notis Berolini 1811—1817.
***) Prolegg. in Tac. Dialog. de orat. Halis Sax. a. 1835 pag. 29.

†) De Tacito Dialogi, qui de oratt. inscribitur auctore, edit. nov. atque auct. a. 1880 pag. LIV.
Η) vid. praef. edit. Dialogi Jenae a. 1877 pag. 20.

 

