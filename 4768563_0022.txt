16v

Ceteroquin binos locos pag. 14 comparatos etiamsi recte alterum ad alterum retulerit,
tamen dubium est, num plane jam inde efficiatur, ut alius post cap. 40, alius vante dixerit.
Quid? unus atque idem expositis causis imminutae eloquentiae, quas e forma civitatis et
judiciorum mutata arcessivit, nonne ita ad exitum pervenire potuit, ut aliquoties eisdem fere
i sententiis callide commutatis uteretur ad animos audientium vehementer commovendos? Verum
fac et potuisse eum et fecisse, sac -id quod nullo modo exploratum est- omnia, quae a cap. 36
usque ad cap. 40 init. scripta videmus, Materni personae accommodata esse, tamen quaeritur,
-num obloquente nullo aut denuo interrogante abrupte Maternus ita peroraverit, ut eloquentiam
praesenti aetate paene supervacaneam esse diceret. Nam ceteris omnibus Dialogi locis, quorum
non' paucos in particula I hujus dissertationis attulimus, ad novam rem sensim et paulatim
oratio traducitur et convertitur.*) Itaque cum cap. 40 verbis „non de otiosa et quieta re
loquimur“ et q. s. ea sententia magnam eloquentiam et bonos mores inter se pugnare subito

et ultro aperiatur, lacunam utique antea sumendam esse censeo.

Sed ante eam quis tandem dixit? Maternus an Secundus?

Qua in re referre mihi videtur, ut perspiciamus non poetam illo loco verba facere,
quem minime poeniteat eloquentia, quam sanguinantem vocat, se abdicasse, immo vero causi-
dicus fori amans causam eloquentiae - ut ait Heumannus - agit, qui prioris temporis formam
et consuetudinem judiciorum desideret. Nonne illius fori desiderium eum capit, in quo „nemo
intra paucissimas horas perorare cogebatur et liberae comperendinationes erant et modum dicendi
sibi quisque sumebat et numerus neque dierum neque patronorum finiebatur“? Sed quamquam
moleste fert, quod paenula adstrictus et velut inclusus cum judice fabuletur atque plurimum
humilitatis attulisse orationi auditoria et tabularia credit, in ”quibus iam fere plurimae causae
explicentur, tamen idem, quotiescunque occasio data est, praesentem civitatis statum laudat.
Quisnam igitur inter liberae rei publicae admirationem —- quamquam perturbationem, licentiam,
alia illius temporis mala haud ignorat — et suae aetatis laudem itafluctuat, ut duabus sellis,
id quod proverbii loco dici solet, sedeat? Idem videlicet, quem infinitae curae fuisse Quinti·
lianus dicit (cf. pag. 15), qui in cap. 3 Maternum adhortatus est, ut emitteret „Catonem non
quidem meliorem sed tamen securiorem“‚ qui in cap. 14 adeo caute dixit, ut offensionem

omnem fugeret — ne diutius disseram —— Julius Secundus.

Neque vero cap. 39¹ verba solum in fine pag. 14 allata „curam et diligentis stili anxietatem
contrariam experimur‘, sed etiam quae leguntur init. cap. 37 „nescio an venerint in manus
vestras haec vetera, quae et in antiquariorum bibliothecis adhuc manent et cum maxime a
Muciano contrahuntur‘ et q. s. Secundo, qui oratoris praestantissimi vitam composuit, aptius

quam Materno conveniunt. Nam tragicum poetam, sanctiorem illam et augustiorem eloquentiam

 

*) Loci Dialogi a Petere l. c. pag. 139 allati, quibus conjunctionibus demptis dissolute dictum est,
ad hanc rem minime pertinent.

