20

praesenti aetate tanquam superstitem sui eloquentiam in peroratione dicat, cum ab aliis
hominibus doctis, tum a carolo Meiser l. c. pgg. 54-56 ad persuadendum tam accommodate
demonstratum est, ut mentionem rei fecisse satis habeam.

Jam antequam finem disputationi imponamus, paucis commonere licebit, quibus de
rebus verba fecerimus. Ac primum quidem consilio et dispositione Dialogi breviter perstrictis
non pauca tertiae libelli parti deesse comprobavimus, deinde quantum exciderit accuratius
efficere studuimus, tum partium amissarum imaginem et Broterio auctore ante oculos legentium
exposuimus et nostro ipsi consilio usi primis lineis descripsimus.

Quae omnia certa ratione expedituros nos esse neque scribendi initium facientes
speravimus neque nunc opusculo ad finem perducto expedivisse opinamur. Nam rectissime
O. G. Cobetus Var. lect. edit. Π. a. 1873 praes. pag. XXXIH nobis videtur haec scripsisse:
„Multo etiam plus damni quam inficeta emblemata, quae semel deprensa statim nocere desinunt,
antiquorum seriptis lacunae veteres attulerunt, quas animadvertere saepe facile est, explere et
amissa excogitare non nisi perraro paucis contingit“. - Venmenimvero locis illis duobus
lacunosis Dialogi accuratius examinatis haud scio an ita contulerim aliquid ad „aureolum hunc
libellum“ melius intelligendum et pluris aestimandum, ut alii, qui et doctrina et ingenii
acumine me praecedant, ad studia uberiora incitentur.

Qui autem mecum sentiet magis mutilum truncumque esse Diabgum de oratoribus,
quam omnes quod sciam interpretes adhuc opinentur, ei partium servatarum ratio atque

auctoris ingenium facultasque et disponendi et formandi laude majore digna esse videbuntur.

vilhelmus Habbe.

 

 

