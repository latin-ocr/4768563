17

colentem, undecim senatus actorum et tres epistolarum libros nuper collectos penitus percepisse

non facile crediderim.
Haec quoniam exposuimus, in eis locis, quos inter se contrarios Andresenus posuit,

major vis auctoritasque inesse videbuntur ad id quod voluit probandum.

Atque ut Materni verbis saepius commemoratis „non de otiosa et quieta re loquimur“
quae proxima sunt: „est magna illa et notabilis eloquentia alumna licentiae, quam stulti liber-
tatem vocant, comes seditionum, effrenati populi incitamentum, sine obsequio⁴‘ cum praecedentibus
non congruere accuratius significem, illis locis subicio hos, ubi diversa aestimatio eloquentiae
aperitur: e cap. 37 „quo - — acriores pugnas sibi ipsa (eloquentia) desumpserit, tanto altior
et excelsior et illis nobilitata *) discriminibus in ore hominum agit“, et e cap. 38 „primns
— - Cn. Pompejus. astrinxit imposuitque veluti frenos eloquentiae, ita tamen ut omnia in
foro, omnia legibus, omnia apud praetores gererentur“.

Contra has rationes universas locos pag. 15 e Peteri editione Dialogi allatos nihil
valere puto. Nam Secundus cum dissensiones, perturbationes, seditiones, alia prioris aetatis
mala breviter attingit, quae ab homine sine ira et studio judicante silentio praetermitti omnino
non poterant, laudes suo tempori impertiendas commode adornat. Longe autem abest, ut „quod
superest antiqui oratoribus fori**) non emendatae nec usque ad votum compositae civitatis
argumentum“ esse cum Materno ille sentiat, qui quidem compositam eam et quietam et
beatam initio cap. 36 aperte et plane dixerit. Nam cum hic rerum, quae in usu vitaque
communi vere et sunt et fiunt, rationem habeat, ille singularem quandam perfectissimae civitatis
imaginem animo sibi finxit fictamque tenet.

Itaque Secundus vitae suae conditione contentus est, etiamsi raro factum videtur esse,
ut homo ille „infinitae curae“ alia de re atque de furto - ipsius utor verbis — aut formula
et interdictov dicendum baberet3 Maternus, quamquam civitates domestica discordia agitatas in
clientelam suam recipere, tueri provincias spoliatas atque vexatas (cf. capp. 3 et 5 cum cap. 41
init.), alias res ad alliciendos et commovendos audientium animos idoneas agere poterat, tamen
in foro versari desiit. Haec voluntatum studiorumque distantia multum valuisse par est ad
diversam illam et liberae rei publicae et eloquentiae prioris aestimationem, quam saepius antea
significavimus. Nam Secundus ut ea, quae minus tum probanda erant, haud ignorat, ita bona
praeponderare existimat, quorum partem non minimam oratores perinde attulerint atque in rem
suam converterint, Maternus illud tempus minime desiderat, ubi „omnia populus, omnia imperiti,
omnia — — omnes poterant“; ille, ut paucis rem absolvam, antiquorum eloquentiam libertate
natam admiratur, hic „licentiae alunnam‘ odit.

Jam Andreseni argumentis auctis et fimetis aliqua verisimili ratione ostendisse mihi

 

*) Sic cum alii editores tum Carolus Halm et Aemilius Baehrens scripserunt, qui lacunam in
cap. 40 esse negant.
**) J. Fr. Gronovium et Spengeliurn recte emendasse hune locum puto.

3

 

