19

In cap. 40 autem Dialogi, quoniam in talem suspicionem eorum qui hunc librum
descripserunt nemo vocari potest, non consilio sed casu lacunae vestigium ita obscuratum esse
colligimus, ut pauci veram Heumanni sententiam adhuc secuti sint.

Restat ut altera Dialogi lacuna quid exciderit deliberemus.

Qua in re satis est ostendisse et disputandi materiam a mutata rei publicae forma
repetitam esse reliquam et rationum dispertiendi variarum, quae admitti possunt, unam in

medium protulisse.
Fieri vero potuisse opinor, ut audientium voluntates et studia liberae rei publicae

temporibus majora pluribus verbis Secundus depingeret et uno vel altero exemplo uberius
explicaret, quomodo prioris temporis oratores ut Gracchi vel Cicero ad res gravissimas in
summo discrimine momentum afferrent. Tale aliquid supplendum videtur esse, ut habeamus,
quo ultima cap. 40 verba „sed nec tanti rei publicae Gracchorum eloquentia fuit“ et q. s.
revocari possint. Utcunque res se habet, auctoritate oratorum antiquorum describenda optime
illustrari potuit laudatio causidicorum et patronorum praesentis aetatis capp. 5-8 ab Apro habita.

Sed quoniam in Dialogo non idem semper homo neque diutius quam decet loquitur,
sed in vicem amicos ita disputantes auctor fecit, ut id unusquisque diceret, quod cuique
maxime convenire videretur, Messallae postremo aures praebuisse ceteros existimo antiquorum
oratorum patrocinium sine ulla praesentis aetatis laude perinde atque capp. 28—35 susci·
pienti novasque deminutae et fractae eloquentiae causas proferenti.

Videamus statim, ne patientia legentium ultra tentetur, quaenam illorum oratorum
dicendi materia aut omnino evanuerit summa et perpetua potestate ad unum translata, aut
adeo sit circumcisa et imminuta, ut tractationem deteriorem fieri necesse esset. Ac primum
quidem e genere deliberativo mentionem facio materiae-dicendi antiquis paratae de foederibus
et sponsionibus, de reditibus et vectigalibus, de pace et bello. Deinde ut conditio praesentis
aetatis oratoribus angustior et iniquior significaretur, e genere judiciali causae apud principem
actae considerari poterant, quibus summam sibi comparari auctoritatem Aper in cap. 7 glorio-
sius dixerat. Tum integrum Messallae erat, ut ostenderet genus demonstrativum maxime in
putidum quoddam et molestum artificium delapsum esse, quo in genere nihil fere esse reliquum
nisi gratiarum actiones et laudationes vel natalium vel nuptiarum vel regni initiorum principis.
Quae omnia quin ita tractare potuerit Dialogi auctor verbis expeditissimus, ut „pravae inter-
pretationi materiam“ non daret neque „potentium animos offenderet“‚ non est quod dubitemus.

Denique Maternum interrogatum, melioremne speret conditionem eloquentiae, cogitatione
fingo argumenta proposuisse ab observato omnium rerum usu petita eisque similia, quae Brote-
rius cap. 12 supplementi sui attulit, atque ita, ut unum alterumve obscurum sibi mansisse
Messalla dicere abiens posset. Unde ad aestimationem illam paene fanaticam et rei publicae
prius liberae et praesentis formae civitatis et universae eloquentiae facile eum transire potuisse

Θ cap. 13 ejusdem supplementi initio apparet. Constare autem sibi Maternum, cum vivere
3*

 

