13

At forma orationis, si universam spectas, ab ingenio Secundi miti atque placabili,
cujus veram imaginem mox conspiciemus, aliqua ex parte aliena est. Neque Aprum puto,
quo erat animi ardore, Senecae vexato defuisse, cujus imprimis cogitationibus et sententiis ad
laudandam et defendendam sui temporis eloquentiam consulto et dedita opera videtur usus
esse ut optimi et celeberrimi illius aetatis defensoris.*) Etiamsi non multa verba interpellatus
a principe sermonis fecerit, tamen haud scio an Catonls, Medeae, Thyestis auctorem admonuerit,
quantum ipse ad fabulas illas componendas Senecae poetae deberet, atque ita legentibus in
memoriam reduxerit Maternum — id quod ad perorationem ejus recte percipiendam haud
leve est —- causas agere desiisse.

Alia contra Messallam quoque disputandi materia Apro non deerat. Merito -— ut hoc
unum commemorem — quaerere ex illo potuit (vid. Klossmanni Prolegg. in Taciti Dialog.
Vratisl. a. 1833 pag. 21), perversa illa educatio domestica num tantam habuisset in oratorem
futurum vim, ut qui puer inter parietes coram servis impudenter loqui non dubitaret, is vir
faetus in foro quoque et iu curia in impudentiam effunderetur, atque quomodo histrionale et
equorum gladiatorumque studium, quippe quod veteri populo ipsi non incognitum suisset,
mores ita corrumpere posset, ut nullus omnino honestis artibus locus relinqueretur. Praeterea
a ceterorum quolibet accuratius explicari potuit studium oratorum Graecorum neglectum damno
eloquentiae fuisse atque eandem vim habuisse quod, cum antiqui et oratores et scriptores
fuissent neque mercedem accepissent, recentiores nihil fere essent nisi mercennarii.

Videmus igitur tantum materiae adesse lacunae explendae, ut sententias cap. 12
supplementi Broteriani propositas, quod longius productum esse supra diximus, in alium locum

possimus differre.

III.

Jam quaeritur, quisnam disputantium de Demosthenis exemplo amicis admonitis -
nam eloquentiam Graecorum post illum paullatim deminutam in fine particulae quae interiit
propositam fuisse fere pro certo putandum est — ea quae cap. 36 sequuntur dixerit. Atque
plurimi editorum Dialogi et interpretum omnia, quae inde a cap. 36 usque ad finem cap. 41 iu
codicibus habentur, uno tenore a Materno dicta esse etiam nunc censent, quamquam jam
pridem rectam veri cognoscendi rationem, ut initio disputationis commemoravimus, Heumanuus
iniit. Is ad verba cap. 40 „quas oratoribus faces admovebant. Non de otiosa et quieta re
loquimur“ haec annotavit: „Vehementer miror neminem **) observasse hic ingentem esse hiatum,

cum tamen praecedentia verba sint Messallae causam eloquentiae agentis, posteriora Materni,

 

*) Cf. Kleiber: Quid Tacitus in Dia-logo prioribus scriptoribus debeat. Halis Sax. a. 1883 pg. 79.

**) J. Lipsii verba (vid. Tac. op. ex recensione Jacobi Gronovii Traiecti Batavorum a. 1721 11 pg. 558)
„a fine autem libelli, ut cuivis videre est, multa desunt atque adeo praecipua dissertationis pars“ non ad
hunc locum referenda sunt.

 

 

