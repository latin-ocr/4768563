 

11

sapientiae ejus studio auctae sint, sed etiam favore principum in invidiam commutato. Ac-
cessisse quod eloquentia forensi graviter aegrotante juvenum licentia audacter eruperit nec
loci maiestate nec sanctitate legum nec officii dignitate repressa. Atque quod unum superfuerit
praesidium, famae periculum, sublatum esse corrogando auditores et plausum clamoresque
conducendo. In extrema oratione Secundus a Materno petit ut dicat, meliorumne temporum
spes sit, et quae ratio esse possit emendationis doceat.

Oui Maternus haec fere respondet: Vitia etsi ipse oderit, quae Messalla et Secundus
acerrime ut integros deceat viros insectati sint, tamen rhetoribus haud ita infensum se esse,
non quod ad eloquentiam renovandam idoneos ,eos existimet, sed quod multos noverit morum
integritate, severitate disciplinae, literarum cultu ad animos juvenum formandos maxime idoneos.
Quos inter unum — M. Fabium Quintilianum sine dubio dicit - eminere coepisse, qui
quantum ea in re consequi ,possit humana industria, tantum sit praestaturus. Sed ne vana
spe amicos fallat, neque illius neque alius cujusvis artificio reviviscere posse eloquentiam
rerum et temporum necessitate amissam. Nam nihil in vita humana constans esse et aeternum,
neque corpora neque ingenia, quae ubi primum crescere non possint, statim decrescere et in
pejus mutari. Eam primam esse humanarum rerum legem, cui omnis aetas, gentes omnes
pareant, quae sui memoriam reliquerint. Inevitabile illud fatum ne a Graecia quidem vinci
potuisse, fecundissima ingeniorum parente, quae unum Homerum, unum Platonem, unum
Demosthenem tulerit. Pari-lege Romanos premi: postquam·Ciceronis os sublime et eloquentissi-
mum intonuerit, certamen oratorum desiisse. Laudem deinde novam novo dicendi genere quaerendam
fuisse, quod mutata reipublicae forma ipsa invexerit. Nam ad temporum conditionem semper
orationem accommodandam esse eamque in libera republica, cum aut internum oriatur discidium
aut externa vis servitium minitetur, pulcherrime florescere. Testis, inquit, est Demosthenes,
qui sola eloquentia armatus adversus domesticos adversarios et hostes externos pugnavit, qui
patriae caritate, amore libertatis incensus nihil nisi sublime sine ullo privatae utilitatis studio
ob patriam et publicam „rem cogitare, nihil humile, nihil abjectum eloqui poterat‘. ’

Ita homo doctus ille francogallicus quae ,addidit his verbis adjungit, quae post lacunam
integra manserunt.

Quod supplementum ab omnibus fere his, qui post eum ediderunt ¹Dialoguin, silentio
praetermissum dignum mihi videtur esse quod ab oblivione vindicetur. Atque Broterium melius
meritum esse puto de aureolo illo libello recte percipiendo quam nonnullos illorum, quia non
solum multa deesse recte vidit, sed partis amissae imaginem non multum a veritate abhorrentem

. ante oculos legentium exposuit. Ac primum quidem, ut ,quaedam minora omittam, quae minus

mihi placent, id recte fecisse mihi videtur quod Secundum, quem non semel copiosius de re
proposita dixisse postea exponemus, disputationi hoc loco adhibuit, minimeque adducor, ut

, probem quae Gilbertus ea de re disseruit. Qui cum id potissimum spectasse auctorem Dialogi

opinetur, ut scholasticos (Aprum) cum poetis (Materno) committeret, antiquitatis patrocinium

9*

